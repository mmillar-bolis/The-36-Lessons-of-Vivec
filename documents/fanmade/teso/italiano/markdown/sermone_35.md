
---

<!-- Jekyll Page Links -->

<center>
<a href="../../../../../index.html">Home</a>
&emsp;&nabla;&emsp;
<a href="../../../../index-tes3.html">TES:III Edition</a>
&emsp;&nabla;&emsp;
<a href="../../../../index-teso.html">TES:Online Edition</a>
&emsp;&nabla;&emsp;
<a href="../../../../index-traditional.html">Traditional Edition</a>
&emsp;&nabla;&emsp;
<a href="../../../../index-misc.html">Misc</a>
</center>

<!-- Markdown Body Below: -->

---

<center>
<h2><span style="font-family:Georgia">Le Trentasei Lezioni di Vivec</span></h2>
</center>

## Fan Translation

> __Title:__ Italian Scrolls Online - Traduzione Italiana\
> __Translators:__ Italian Scrolls Online\
> __Homepage:__ [italianscrollsonline.it][1]\
> __Alt Page:__ [esoui.com][2]\
> __Version:__ 166\
> __Date:__ 2024-06-23\
> __Note:__ Traduzione Italiana di Elder Scrolls Online a cura del Team di Italian Scrolls Online. Questo addon è in fase di sviluppo.

[1]: http://italianscrollsonline.it/
[2]: https://www.esoui.com/downloads/info2854-ItalianScrollsOnline-TraduzioneItaliana.html

---

#### <span style="color:red">Sermone Trentacinque</span>

La Scrittura dell'amore:

«Le formule della corretta magia Velothi continuano nella tradizione antica, ma quella virilità è morta, e con questo intendo almeno sostituita. La verità deve la sua natura medicinale all'istituzione del mito della giustizia. Le sue proprietà curative le deve anche al concetto di sacrificio. Principi, capi e angeli sottoscrivono lo stesso concetto. Si tratta di una visione basata principalmente sull'abolizione prolifica di una profanità implicita, vista nelle cerimonie, nei combattimenti con i coltelli, nella caccia e nell'esplorazione del poetico. Sul rituale delle occasioni, che ci giunge dai tempi del bagliore delle caverne, non posso dire altro che allentare la vostra equazione degli stati d'animo alla moneta lunare. Più tardi, e con questo intendo molto, molto più tardi, il mio regno sarà visto come un atto del più alto amore, che è un ritorno dal destino astrale e dai matrimoni intermedi. Con questo intendo le catastrofi, che verranno da tutti e cinque gli angoli. Seguono le revisioni, differenziate tra la speranza e lo sconvolgimento, situazioni che sono richieste solo dalla morte periodica dell'immutabile. Il tempo cosmico si ripete: Ho scritto di questo in una vita precedente. L'imitazione della sommersione è la premonizione dell'amore, la sua follia negli inferi, con cui intendo il giorno che leggerai fuori di te in un'età dell'oro. Perché in quel giorno, che è un'ombra del concetto sacrificale, tutta la storia è obbligata a vedermi per quello che sei: innamorato del male. Mantenere intatti i propri poteri in una tale fase significa permettere l'esistenza di quello che può essere chiamato solo uno spirito continuo. Fai del tuo amore una difesa contro l'orizzonte. L'esistenza pura è concessa solo al santo, che si presenta in una miriade di forme, metà delle quali spaventose e l'altra metà divisa in parti uguali senza scopo e assicurate. Tardivo è l'amante che vi giunge per qualsiasi altra via che non sia la quinta, che è il numero del limite di questo mondo. L'amante è il paese più alto e una serie di credenze. È la città sacra priva di un doppio. La terra incolta dei mostri è la regola. Questo è chiaramente attestato da ANU e dal suo doppio, che l'amore sa che non è mai accaduto veramente. Allo stesso modo, tutti gli altri simboli della realtà assoluta sono idee antiche pronte per le loro tombe, o almeno l'essenza di esse. Questa scrittura è direttamente ordinata dai codici di Mephala, l'origine del sesso e dell'omicidio, sconfitta solo da coloro che riprendono quelle idee senza il mio intervento. L'élite religiosa non è una tendenza o una correlazione. Sono dogmi completati dall'influenza del mare inaffidabile e dal governo degli astri, dominati al centro dalla spada, che non è niente senza una vittima a cui fare presa. Questo è l'amore di Dio e ti mostrerebbe di più: predatorio ma allo stesso tempo strumentale alla volontà di raccolta critica, uno scenario per cui si diventa come lui, di maschio e femmina, l'ermafrodito magico. Segna le norme della violenza e questa si registra appena, sospesa com'è da trattati scritti tra gli spiriti originari. Questo dovrebbe essere visto come un'opportunità, e per niente noioso, anche se alcuni rinunceranno perché è più facile baciare l'amante che diventarlo. Le regioni inferiori pullulano di queste anime, caverne di tesori poco profondi, che si incontrano in luoghi da testimoniare per estensione, quando l'amore è soddisfatto solo da uno sforzo considerevole (incalcolabile)».

Il finale delle parole è ALMSIVI.

---
