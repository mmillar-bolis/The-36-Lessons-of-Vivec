
---

<!-- Jekyll Page Links -->

<center>
<a href="../../../../../../index.html">Home</a>
&emsp;&nabla;&emsp;
<a href="../../../../../index-tes3.html">TES:III Edition</a>
&emsp;&nabla;&emsp;
<a href="../../../../../index-teso.html">TES:Online Edition</a>
&emsp;&nabla;&emsp;
<a href="../../../../../index-traditional.html">Traditional Edition</a>
&emsp;&nabla;&emsp;
<a href="../../../../../index-misc.html">Misc</a>
</center>

<!-- Markdown Body Below: -->

---

<center>
<h2><span style="font-family:SimSun">维威克的三十六课</span></h2>
</center>

## Fan Translation

> __Translator:__ 丹莫图书馆丨Anthus\
> __Homepage:__ [anthus-valentine.lofter.com][1]\
> __Date:__ 2023-03-02

[1]: https://anthus-valentine.lofter.com/post/3153c072_2b86e74f3

---

#### 《布道二十四》

宝剑既得，真君遨游，去刺客之堂，复归非境之境。自暂居之舍，彼观中界，见诸兽之三，此兽有名，唤曰“部落山”。此兽乃规矩尺寸之士所成，众士自在疾走，又以典范间隔而列。众士俨然，至高者可切云，此士之下，余者展如柏，又如一裙，裙底似环，乃雄师，冲坚毁锐，行于灰原。

维威克嘉子之锥身，悦而忆旋风。遥想真君破茧之前，旋风合舞，尝传其功法。

故而入韦罗羲之地，曰：“嗟乎！大任在身。”

然，未近兽之剑身，黎庶三族已陷部落山于一网。此网疑义所成，以其无定恰可困兽。当是时也，韦罗羲之众见主天降，欢喜若狂。

皆言：“躬逢圣尊，与有荣焉。事君而胜，幸甚至哉！”

勇者蜂拥，众星捧月，真君观之莞尔，遂招庆魔附于诸胜者。网兽之周，导欲宣淫，人魔交合，倒凤颠鸾。交媾之骨成冠，维威克戴之，卓立人群。笑而语不传戏言，使三族之首婚，匡乱反正，立一新序。

维威克曰：“尔等永为吾之灵动扈从。”

既而引穆特拉穿部落山之身，去其糟粕，存其精骨。右掌抚之，罗网遂成正经，掷于东北。其内诸物如饴散，真君与众扈从阔步其下，喜不自胜。

部落山之骨终落而为剑城之基。剑城者，维威克以己之名名之也。网覆其上，或落其间，或成雕梁，接骨连髓。真君圣智，膏泽各部，故街巷之无暇，世间诸城皆不能及。

韦罗羲之民成群结队至此新城，络绎不绝。阿耶姆施恩，塞特赐福。树形敌子之力载道，老有所终，壮有所用，幼有所长，矜、寡、孤、独、废疾者皆有所养，男有分，女有归。

阿耶姆曰：

“因多瑞尔一门至诚，今命圣徒护吾兄弟姊妹之城。彼权倾天下，锐不可当，我族王者亦从中来。”

塞特曰：

“暗隅尚存，此莫拉格·巴尔所遗，常窘人也。吾有径可穿诸隅，今，赐予吾兄弟姊妹之城，行之则安。拨云见日，柳暗花明。再赐一咒：索—塔—哈·希尔（SO-T-HA SIL），此吾之名，名不世之大能也。此名可护迷途之人，除非故入歧途。名满街巷，是为秘道，使人知孝、悌、忠、信、礼、义、廉、耻。城得咒而启智，昭彰阿玛希维之无量。”

夫然，值此瑞斯戴恩之世，维威克之城立矣。

言语有尽，终末乃阿玛希维。

---
