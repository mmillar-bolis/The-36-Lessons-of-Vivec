
---

<!-- Jekyll Page Links -->

<center>
<a href="../../../../../../index.html">Home</a>
&emsp;&nabla;&emsp;
<a href="../../../../../index-tes3.html">TES:III Edition</a>
&emsp;&nabla;&emsp;
<a href="../../../../../index-teso.html">TES:Online Edition</a>
&emsp;&nabla;&emsp;
<a href="../../../../../index-traditional.html">Traditional Edition</a>
&emsp;&nabla;&emsp;
<a href="../../../../../index-misc.html">Misc</a>
</center>

<!-- Markdown Body Below: -->

---

<center>
<h2><span style="font-family:SimSun">维威克的三十六课</span></h2>
</center>

## Fan Translation

> __Translator:__ 丹莫图书馆丨Anthus\
> __Homepage:__ [anthus-valentine.lofter.com][1]\
> __Date:__ 2022-10-24

[1]: https://anthus-valentine.lofter.com/post/3153c072_2b71cc088

---

#### 《布道八》

寻，尼瑞瓦与维威克至于都下，此天命所归。乱族四魔皆知今时不可与二者较也。众贾之中有伶人引吭高歌，哀伤之城群情鼎沸，十一门洞开。

幻影如夫，与阿耶姆伴行，此摇曳之象，满其万化坤道之所求。于其左右，众人喧动，此一公会乃为今人所忘者，携民之奇思妙想也。彼时，韦罗羲之众几心善焉。喧哗者乃阿耶姆与国之谏臣，虽或有争，塞特导之，使彼等可为国所用。阿耶姆分花拂柳，乃近尼瑞瓦，今，王者已披挂因多瑞尔之族旗。彼遂取飞鲊牧人妻之拟像与维威克之卵，呈于三圣之母。

阿耶姆谓之曰：“上应晨昏圣母阿祖拉，塞特觉人觉世，告吾战事一触即发，王者将引策而至，与我辈同仇敌忾，可救万民于水火。”

尼瑞瓦曰：“今吾特来，欲禀仇雠锻莫之诡计。然吾一路且行且学，习之甚多，遂易其图。如王母所见，吾之侧乃飞鲊牧人之妻，其为一剑，亦为一兆，内有谶也。其卵诲吾谆谆，言我辈须如彼之状，从长计议。为一族者，着昔日夷敌之氅，无耻而用夷敌之器，方可克敌制胜。”

听闻此言，维威克疾呼，曰：“古有波耶希亚着催尼玛克之皮涤荡韦罗羲之过，今，王母上应圣祖，当行天尊之法。此光耀我族之道也。”

铁雾升焉，塞特现身。众仆恭迎，乃以血为一椅。彼坐于阿耶姆之侧，静观驾驭之力复生。

三者显圣，水到渠成，维威克如是曰：

“吾之仪节、磨难，及心之诸韵，\
皆为去伪皮而存真理，别无他志也。”

阿耶姆遂诵七律之咒：“阿耶姆即塞特即维克。黑手之珠玉昭然若揭，我辈齐聚，众望所归。”

塞特曰：“四海八荒，彼落足之处必有无形之经也。”

忽闻祷告，呼声寂寂焉。维威克遂自卵出，现其肢与容，与其母之拟像合。

于水中，于火中，于金中，于烬中，彼以六倍之智合东之星伤地诸艺为一。天生圣人，是为男女之合，雌雄莫辨；战诗真君，是为言剑之合，所向披靡。上应黑手秘法天尊，下为阴阳和合与薨卒之喉舌，独步中界，世间无二。

维威克曰：“且使我辈引王者之手至战及战之余波。以我辈道之不同也，赴险如夷，必成雷霆万钧之势。此我辈之命。”

言语有尽，终末乃阿玛希维。

---
