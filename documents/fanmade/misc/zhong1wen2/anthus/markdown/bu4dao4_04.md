
---

<!-- Jekyll Page Links -->

<center>
<a href="../../../../../../index.html">Home</a>
&emsp;&nabla;&emsp;
<a href="../../../../../index-tes3.html">TES:III Edition</a>
&emsp;&nabla;&emsp;
<a href="../../../../../index-teso.html">TES:Online Edition</a>
&emsp;&nabla;&emsp;
<a href="../../../../../index-traditional.html">Traditional Edition</a>
&emsp;&nabla;&emsp;
<a href="../../../../../index-misc.html">Misc</a>
</center>

<!-- Markdown Body Below: -->

---

<center>
<h2><span style="font-family:SimSun">维威克的三十六课</span></h2>
</center>

## Fan Translation

> __Translator:__ 丹莫图书馆丨Anthus\
> __Homepage:__ [anthus-valentine.lofter.com][1]\
> __Date:__ 2022-09-12

[1]: https://anthus-valentine.lofter.com/post/3153c072_2b6c5490d

---

#### 《布道四》

飞鲊牧人妻之拟像腹含维威克之卵复寻因多瑞尔之地。一路，多方诸灵皆来观之，导之。皆因卵中子乃他日瓦丹费尔之显圣者，战诗真君维威克是也。

有一众之灵现焉，实乃“巧合公会”之说客。维威克即知此一试也，谓之曰：

“世人周知神之志虽不可言喻，然万事皆随神意，故神灭巧合，世无偶然。”

说客之首，其名不详，欲捍其理，讥之曰：“其言可称奇也。”

维威克自知，欲全其神性，须据理力争，不可恃时运。遂如是曰：

“巧合生，必应天时地利，彼等岂非巧合之先乎？诸事同时而起，此巧合复现也，是为下下等之偶然。夫进研可知，恰此屡屡复现之力使人起此一意，即，齐头并进绝非偶然。是故，诸事接踵而来，虽可使人知巧合之存，亦使巧合之道消弭于世。”

是故，韦罗羲之地再无偶然矣。

后，一旧地骨起而立于妇之拟像前，曰：“汝若生而为一世之王，须以新词混淆之。吾愿闻其详。”

“善哉。”维威克曰，“使吾与汝论此世，同享此世之秘与爱。粉墨登场，此世生旦何在？爨演氍毹，汝尝随优伶流荡乎？吾尝随之窃窃秘行，怅然失烛，以其存于不实之界也。一百单三暖物成其影，吾尝抚其缘，火灭烟消，过而无迹。”

既闻此言，旧地骨自折二十，乃成至纯至简类乳之物。维威克饮之，遂成王，可治世矣。

后，有精准之臣现，自诸方观之，此臣皆无暇也。维威克即知此亦一试，谓之曰：

“世之必然，迷匣名学士及女子贪慕虚荣者喜之。彼皆蹉跎于此。吾乃混沌所化，无可定性也。”

臣俯首，又以五十异而无暇之法笑焉。自氅中取一宇宙星盘，擘为二，以此二者付于维威克之卵与真形。

维威克笑曰：“善哉，吾知矣。以耳目见闻而作，则与隶无异，徭役之苦若极寒之冰，倘若劳心于人所谓之幸事，则每况愈下，实殆之甚也。欲为一世之王，吾须忍不可忍之痛，须量星图罗盘不可量者。”

言语有尽，终末乃阿玛希维。

---
