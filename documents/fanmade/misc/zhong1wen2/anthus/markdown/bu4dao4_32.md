
---

<!-- Jekyll Page Links -->

<center>
<a href="../../../../../../index.html">Home</a>
&emsp;&nabla;&emsp;
<a href="../../../../../index-tes3.html">TES:III Edition</a>
&emsp;&nabla;&emsp;
<a href="../../../../../index-teso.html">TES:Online Edition</a>
&emsp;&nabla;&emsp;
<a href="../../../../../index-traditional.html">Traditional Edition</a>
&emsp;&nabla;&emsp;
<a href="../../../../../index-misc.html">Misc</a>
</center>

<!-- Markdown Body Below: -->

---

<center>
<h2><span style="font-family:SimSun">维威克的三十六课</span></h2>
</center>

## Fan Translation

> __Translator:__ 丹莫图书馆丨Anthus\
> __Homepage:__ [anthus-valentine.lofter.com][1]\
> __Date:__ 2023-04-12

[1]: https://anthus-valentine.lofter.com/post/3153c072_2b8ba1174

---

#### 《布道三十二》

此槌之经也，箴言其一：

“歼灭之快意在乎消而入幻境。于此梦成之宇宙，凡欲登天自立之辈皆求共起事焉。裂解二元有异，吾以一锤责之。”

箴言其二：

“且以吾为鉴，身为凡人须受此戒。凡世囚徒，泥塑其身，此何隶卒待汝也。此魔族之锁钥。创世诸灵，忍而不脱，汝以为魔族众君缘何避之？”

箴言其三：

“呜呼，韦罗羲之众，汝等本性已改，肤满玄青。吾破卵成形，九回肠致斯攸毕。切记，波耶希亚使汝等化而有此瘀伤之色。成大事者，必历苦难。否则，汝等远行之人何以超然自引至于要害耶？”

箴言其四：

“圣者非砧：无他，老生常谈耳。吾言之所谓乃死，是为登天诸道之四。”

箴言其五：

“德行，内外之称，在心为德，施之为行。何以正解？深谋远虑，泰然求诛，向死而生，反求诸己。”

箴言其六：

“自立之计，行之则折挫不绝，若鼓为击。先者终如一质得脱，虽可喜，亦彰其疮。窾坎镗鞳，鼓裂，汝乃觉其为蜂窠，或曰：梦醒矣。”

箴言其七：

“疑者，思之始也，乃万物自由之盛景。所谓诳言，抖擞启真之妙计耳，存于理也。”

箴言其八：

“然则，汝自有问，魔族缘何愿犯奥比斯？以彼等乃谏，虽有偏颇，至要若殉道之众。有善定有恶，毒泷恶雾非虚妄。存者皆为真，真者尽必要。”

言语有尽，终末乃阿玛希维

---
