
---

<!-- Jekyll Page Links -->

<center>
<a href="../../../../../../index.html">Home</a>
&emsp;&nabla;&emsp;
<a href="../../../../../index-tes3.html">TES:III Edition</a>
&emsp;&nabla;&emsp;
<a href="../../../../../index-teso.html">TES:Online Edition</a>
&emsp;&nabla;&emsp;
<a href="../../../../../index-traditional.html">Traditional Edition</a>
&emsp;&nabla;&emsp;
<a href="../../../../../index-misc.html">Misc</a>
</center>

<!-- Markdown Body Below: -->

---

<center>
<h2><span style="font-family:SimSun">维威克的三十六课</span></h2>
</center>

## Fan Translation

> __Translator:__ 丹莫图书馆丨Anthus\
> __Homepage:__ [anthus-valentine.lofter.com][1]\
> __Date:__ 2023-03-22

[1]: https://anthus-valentine.lofter.com/post/3153c072_2b8938b7b

---

#### 《布道二十八》

圆顶之魔，塞特照顾。真君离之，既而遨游，复归非境之境。自暂居之舍，彼观中界，见诸兽之五，此兽有名，唤曰“赤甲之徒”。

蟹灵治世之时，魔尊莫拉格·巴尔尝为魁首。当是时也，彼貌不同今日，多刺覆甲，善行于海。后，维威克与之媾而产诸子，掷巴尔故形于此世：实乃忆念之死壳也。有韦罗羲稚子得而衣之，若非其招摇过市，此壳不可复成一兽焉。

八兽之中，赤甲之徒昭昭在目，是为至简。此兽所为，不过变衣之者为凶徒耳。世人皆可为此兽，兽之存无妄，惟域之不同使兽各异也。

维威克至于稚子之墟，后世名唤“格尼瑟斯”者，觅而得兽。当是时也，激斗骤起，地裂山崩，终成西痕之地。今客过之，犹可闻彼时之声：有剑刻坚甲之声，有神尊咏叹之声，亦有兽子折足之声。

真君凯旋，既而携此赤甲徒之壳至众蟹灵之所，蟹灵者，尝变其母形也。蟹灵女王尚化茧自育，其名不易书。王卫受维威克之礼，诺而保其不复害地界。需知蟹灵无信，此初见于册也。

后十载，赤甲之徒复现，近泪城。有狂舞巫觋从乱族者率性衣壳。蟹灵未守而反使壳弥坚，刚如神物。壳有奇技，覆于巫，蜕焉，展巫骨于五方，法天象地。

维威克往而战之，见三邨之骸自兽足滴沥。遂化巨形，集诸象成剑，屠之。海灵不可复信，故赐兽壳于数室潜修之众，此皆笃厚诚敬之士。真君告之曰：

“汝等可以此赤甲徒之壳制哲者之甲。”

潜修者始以壳裹一贤，重葩累藻为线成双，尽数列于其上，一者与玄鸟同高，一者适于腋下。彼等环甲而行，穿来复去。十二三间有无用之数陈尸，众人萃之得圣脂，敷于壳。又以金稿速透神皮，使壳中之贤可吐纳自如。脂涸而僵，礼义廉耻蚀镌其上，死名成列，程式成行，奥义何解？凯莫之口可寻肯綮。真君利指可畏，镂云见日，遂有真烛照。热泉灼灼自指尖出，满仪节刻槽。浆液横流，终成圣贤甲胄之纹。脉络为式，通神之人永习而译之。

言语有尽，终末乃阿玛希维。

---
