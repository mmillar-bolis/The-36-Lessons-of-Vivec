
---

<!-- Jekyll Page Links -->

<center>
<a href="../../../../../../index.html">Home</a>
&emsp;&nabla;&emsp;
<a href="../../../../../index-tes3.html">TES:III Edition</a>
&emsp;&nabla;&emsp;
<a href="../../../../../index-teso.html">TES:Online Edition</a>
&emsp;&nabla;&emsp;
<a href="../../../../../index-traditional.html">Traditional Edition</a>
&emsp;&nabla;&emsp;
<a href="../../../../../index-misc.html">Misc</a>
</center>

<!-- Markdown Body Below: -->

---

<center>
<h2><span style="font-family:SimSun">维威克的三十六课</span></h2>
</center>

## Fan Translation

> __Translator:__ 丹莫图书馆丨Anthus\
> __Homepage:__ [anthus-valentine.lofter.com][1]\
> __Date:__ 2023-02-03

[1]: https://anthus-valentine.lofter.com/post/3153c072_2b8323ee1

---

#### 《布道十九》

维威克衣其甲，脱尘世，入太虚。此境非境，盈仞凡人之交通与音信。诸念皆记于其中，恰如以念制图，而毋需布也。是为真君显圣之兆。维威克有言：“自此始，吾当击其八兽。”

后，真君观之，乃见熠熠之心有蛾翩然而出。众蛾携尘，其尘之怖虽红山之烬不可及。又见一帝，有双首，无可匹敌。始有八灵以自身创世，故而不完，琢磨成玫，镶入一冠，其冠如梏，维威克知此乃双首帝之双冠也。又有一河入帝口，以帝多魄而欲壑难填也。

后，真君于秘门之心造一舍，暂居之。于此可见未来世事。有言书于此舍，其言如是：

基石其一，下埋一指。\
指穿垢土，徐沉于地。\
北不可测，自得无拘。

基石其二，内有一舌。\
尘泥能言，洗耳恭听。\
汝见其爱，盟府所需。

基石其三，一尺之弦。\
其形何如？所好之貌。\
孰遗其所？有姝记之。\
其之所在，莫敢掘之。\
其之所附，莫敢视之。

基石其四，内有九骨。\
黑狸之身，兢兢取之。\
列骨有序，次第成谶。\
庇佑我等，仇雠无犯。

汝舍今安，何不得脱？

汝舍今安，何不得脱？

言语有尽，终末乃阿玛希维。

---
