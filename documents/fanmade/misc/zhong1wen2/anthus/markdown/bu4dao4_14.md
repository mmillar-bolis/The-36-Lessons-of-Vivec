
---

<!-- Jekyll Page Links -->

<center>
<a href="../../../../../../index.html">Home</a>
&emsp;&nabla;&emsp;
<a href="../../../../../index-tes3.html">TES:III Edition</a>
&emsp;&nabla;&emsp;
<a href="../../../../../index-teso.html">TES:Online Edition</a>
&emsp;&nabla;&emsp;
<a href="../../../../../index-traditional.html">Traditional Edition</a>
&emsp;&nabla;&emsp;
<a href="../../../../../index-misc.html">Misc</a>
</center>

<!-- Markdown Body Below: -->

---

<center>
<h2><span style="font-family:SimSun">维威克的三十六课</span></h2>
</center>

## Fan Translation

> __Translator:__ 丹莫图书馆丨Anthus\
> __Homepage:__ [anthus-valentine.lofter.com][1]\
> __Date:__ 2023-01-08

[1]: https://anthus-valentine.lofter.com/post/3153c072_2b7d4b6f8

---

#### 《布道十四》

战诗真君身首相离，魔尊据其身而与之眠，凡八十八日。当是时也，莫拉格·巴尔使维威克之足复归其位，以魔族之血满之。是故，真君为巨之法无可伤地也。石榴之宴引众魂死而复来，故，交合所生之子女可食多物，不止于果也。

尚宴，有跳鬼之爵，名唤“奎塔”，来焉。巴尔观其七旗，戟指怒目。乱族一隅今成举足轻重之尊，故进退无所。惟可遣其军公然与奎塔之众战。须知交合诸子生于真君之瑕与魔尊之志，力形皆精也。

故，跳鬼之爵与其子不足道哉。巴尔咒之曰：“尔等乃奸佞之子，猲獢之崽，狼首毒妇之孽种。”自此，彼等召而无用矣。

金光熠熠，圣者维克终怀大智还归。其首观其身，见巴尔温柔相待。问其所以，言拜“行动众爵”所赐。魔尊曰：“以吾欢喜若狂，不知何以善处也。吾之爱不慎为一矛。”

是故，维威克，有阿耶姆之慈心者，始教巴尔黄赤之道。二者出矛以校。真君啮魔尊之矛，添以新词。故，其矛可为多用，不止于暴殄无知之辈也。今，此仪已成禁忌，虽人秘行如故哉。

何以为禁？有韦罗羲之众与鬼怪观之，皆出矛相校。啮不止而地皆湿。巴尔终报以一笑，曰：

“此事足戒，力强而不免地裂，以永不相适之物同行其仪也！”

后，交合之野裂，火起。有一族现焉，时人观之皆惧，而今不存矣。此族实为诸啮者所生，彼等之所为，乃冲突而穿韦罗羲之地，至于红山之滨也。

然，维威克以其矛制一物，此物骇人更甚。此其啮魔所得之秘也。遂逐巴尔，使之蹒跚失足入啮者之隙，誓而永不复信此强取豪夺之王美也。

继而引此骇人新矛，泣杀左右。此矛名唤“穆特拉”，取乳者也。凯莫潜修之众亦知其怒。当是时也，维威克所击者皆尽失其精元，乃成枯骨之状。此行成讯，众星可鉴，其后，天不识诸子矣。维威克屡捕啮者及其孽种，刺九窍而除之，今智者犹藏之，使穆特拉不得见之也。

言语有尽，终末乃阿玛希维。

---
