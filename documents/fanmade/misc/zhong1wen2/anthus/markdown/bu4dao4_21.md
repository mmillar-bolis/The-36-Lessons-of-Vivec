
---

<!-- Jekyll Page Links -->

<center>
<a href="../../../../../../index.html">Home</a>
&emsp;&nabla;&emsp;
<a href="../../../../../index-tes3.html">TES:III Edition</a>
&emsp;&nabla;&emsp;
<a href="../../../../../index-teso.html">TES:Online Edition</a>
&emsp;&nabla;&emsp;
<a href="../../../../../index-traditional.html">Traditional Edition</a>
&emsp;&nabla;&emsp;
<a href="../../../../../index-misc.html">Misc</a>
</center>

<!-- Markdown Body Below: -->

---

<center>
<h2><span style="font-family:SimSun">维威克的三十六课</span></h2>
</center>

## Fan Translation

> __Translator:__ 丹莫图书馆丨Anthus\
> __Homepage:__ [anthus-valentine.lofter.com][1]\
> __Date:__ 2023-02-16

[1]: https://anthus-valentine.lofter.com/post/3153c072_2b852491e

---

#### 《布道二十一》

此轮之经也，箴言其一：

“辐者，混沌之八部，至今犹未为时之律所固：是为静滞之变，抑依蜥蜴众神所言，曰‘出其不意，攻其不备’。其乃匍匐之轮，盘绕之潜能，永为不动之序也。”

箴言其二：

“其乃骨，借自圣灵之身，拜西帝斯所赐之八肢，新星湿土，我辈居之。其外乃寰宇，而内非也。如诸不解之事，乃为一圆。圆者，如惑蛇，止攻不已，不可啮噬。圣灵使汝等所信不同，使人祈而不应所求，尽类施主，实为骗士。既有诳言，自成啮噬之徒。齿传其教，如若皈依，则置身诳言之口无异。摇尾乞怜，必为其所吞也。”

箴言其三：

“所谓明士，乃脱轮回往替之桎梏，不为世所吞者也。”

箴言其四：

“八肢有隙，其数十六，乃诸魔神之域。是为钥锁，辄多状有危，实关人之现世，内含真相。”

箴言其五：

“此瑰伟之物，侧观可见其塔，我辈之祖以此为像。观其央，可见其穴，次蛇以此为父。子宫已备，可行正道，无瑕无误。”

箴言其六：

“次蛇之心所持乃三角秘门。”

箴言其七：

“侧观三角秘门，汝所见者乃秘塔。”

箴言其八：

“塔内秘塔，神名真形。真名唯一，唯‘我’独尊。”

言语有尽，终末乃阿玛希维。

---
