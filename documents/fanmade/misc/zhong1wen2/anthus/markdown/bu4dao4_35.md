
---

<!-- Jekyll Page Links -->

<center>
<a href="../../../../../../index.html">Home</a>
&emsp;&nabla;&emsp;
<a href="../../../../../index-tes3.html">TES:III Edition</a>
&emsp;&nabla;&emsp;
<a href="../../../../../index-teso.html">TES:Online Edition</a>
&emsp;&nabla;&emsp;
<a href="../../../../../index-traditional.html">Traditional Edition</a>
&emsp;&nabla;&emsp;
<a href="../../../../../index-misc.html">Misc</a>
</center>

<!-- Markdown Body Below: -->

---

<center>
<h2><span style="font-family:SimSun">维威克的三十六课</span></h2>
</center>

## Fan Translation

> __Translator:__ 丹莫图书馆丨Anthus\
> __Homepage:__ [anthus-valentine.lofter.com][1]\
> __Date:__ 2023-05-04

[1]: https://anthus-valentine.lofter.com/post/3153c072_2b8e8724c

---

#### 《布道三十五》

此爱之经也：

“韦罗羲氏有神通，成体统者，其程式犹存于先古遗风。然其生生不息之力业已消弭，吾言之所谓，少则为代矣。真理如药，可除沉疴痼疾，何以效哉？唯立公道神话。亦归功于舍身取义之念也。诸王侯魁首、天官神使皆从此说。无论祭仪、械斗、狩猎，亦或上下求索如诗云，必有亵圣言行匿于其间，大废其粕，此说盖以为基也。神者，世人信之则不朽，我等穴居之辈纳月币而受缚。无他，但谓假以时日，明光烁亮照暗窟，我辈行仪可免此苛捐杂税之苦。海枯石烂地老天荒，吾治世之道众生终可会意，以为爱行，至高无上。此道乃星命之所归，阴阳之所合也。吾言之所指乃灾变，祸从何来？诸界五隅也。既而温故正误，使希冀绝望有别，但须不化者死灭，周而复始。攸关存亡之刻往替不绝，吾有书在先。潦原浸天，万事皆休，仿得赝古，是为爱兆，教愚妄入乎幽冥。吾言之所指，汝终可入化境于金时一日，参悟身外事。以是日乃祀念一影，诸史可鉴，但为汝本，现吾之质：且欣然受恶。入此境者须保其诸力无缺，以此使其神存而不散，源源乎似水不绝。使汝爱为盾，以御眼界之所限。存而无瑕，此存唯授至圣至明，其状无穷也，分而为二，其一可惧，其二等分，无的无用无可避焉。登天诸道引众生至此境，爱者不行五道则必迟，五者，此世极限之数也。爱者如国，至高无上；爱者如宗，万教奉之。其乃圣城，全然自立无所替。龙荒蛮甸，百鬼众魅竞自由，此即为律。凡此种种尽得阿努及其化身明验，爱知此皆未真有也。万殊一辙，他者如是，不变实相之兆皆为古思，为其冢而置，少则为其质而备。黑手天尊，敦伦凶杀之始也。梅法拉有典，此经即为其直命，唯未经吾涉而受此诸思者可胜之。凡此雄才骄子笃信而奉宗教者，绝非偏颇群士，亦非数述诸变之关系者。其乃教义也，何以补阙拾遗？无常重溟制之，灿灿群星御之，居于中央又为剑左右。倘无受苦受难之人依附，则此义空若无物。此神之爱也，其示汝者多：虽敲骨剥髓，可助纲举目张之志，至关重要。以此情境，有明者自易，亦男亦女，雌雄同体而显圣。且留痕为记，以识暴力何所及者，其几无注录焉，以太初诸灵立约而使此力无济也。固可视此为机，兴味盎然，虽或有弃焉，以抚触爱者易，而化自为爱者难也。诸魂匍匐下界，行于潜藏珍宝之穴，倘爱得足，终可会于飞升之道。此爱何足？唯殚智竭力也。”

言语有尽，终末乃阿玛希维。

---
