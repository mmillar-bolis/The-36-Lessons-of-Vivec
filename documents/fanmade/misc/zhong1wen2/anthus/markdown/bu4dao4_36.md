
---

<!-- Jekyll Page Links -->

<center>
<a href="../../../../../../index.html">Home</a>
&emsp;&nabla;&emsp;
<a href="../../../../../index-tes3.html">TES:III Edition</a>
&emsp;&nabla;&emsp;
<a href="../../../../../index-teso.html">TES:Online Edition</a>
&emsp;&nabla;&emsp;
<a href="../../../../../index-traditional.html">Traditional Edition</a>
&emsp;&nabla;&emsp;
<a href="../../../../../index-misc.html">Misc</a>
</center>

<!-- Markdown Body Below: -->

---

<center>
<h2><span style="font-family:SimSun">维威克的三十六课</span></h2>
</center>

## Fan Translation

> __Translator:__ 丹莫图书馆丨Anthus\
> __Homepage:__ [anthus-valentine.lofter.com][1]\
> __Date:__ 2023-05-15\
> __Note:__
>
> 众所周知，如果将原文中正文部分每一段的第一个字母连起来就是“FOUL MURDER”，即“污秽的谋杀”。所以，尼瑞瓦真正的结局应该如下图所示：
> <details><summary><i>Click to Expand</i></summary><br /><img title="Foul Murder" alt="Foul Murder" width="480" height="375" src="../../../../../../assets/images/kirkbride/foul_murder.svg"></details>

[1]: https://anthus-valentine.lofter.com/post/3153c072_2b8fba2a8

---

#### 《布道三十六》

此乃瑞斯戴恩之世也。阿玛希维无量，率王者共治天下。四君皆明智忠信、宽厚爱人。四君之下，凯莫铸甲、锻莫销戈，二族各安其居，乐其业。然锻莫之心难测，后愚而欲战其主。

彼等携金弩炮自垒来。弩炮者，强侍灵也，可自走喷焰，歌而屠戮。彼等之王乃杜马克，亦唤“矮兽人”。众方士之首乃卡格瑞纳克，我辈皆深恶而痛绝之也。

锻莫犯境，群山上下，战事俱起，愈演愈烈。后，又有北獠携伊斯米尔复归，与卡格瑞纳克沆瀣一气。

王者尼瑞瓦，圣佑不灭之帅，易其斧而得德道之刃，凯莫壮士尽集于麾下。王者斩杜马克于红山而初见心骨。

黄铜人攻哀城，毁城门十一，锻莫音筑匠紧随于后。阿耶姆弃袍，化而为三一虬面女王。见之者皆为群星要义所伏。

重溟之底，塞特运筹，催动其尝于珠宫贝阙所制之军。此军乃机巧蟹灵也，效锻莫攻伐之器而愚之，升腾出海，逮其类，归深渊。是故，诸敌永为海所吞也。

若夫王者，入乎红山而寻萨玛特，探之过深，红山遂爆。

后，锻莫大方士卡格瑞纳克现焉，言之凿凿，行之灼灼，语其已效维威克之像制一物。此自走之星、铜体伪神焚三一教众之军，裂韦罗羲内地，使内海生焉。

阿玛希维显圣，三神俱升，合而为一，自成一星，昭彰登天诸道之六。阿耶姆夺其星之火，塞特夺其星之秘，维克夺其星之足，此足先于莫拉格·巴尔赠礼而成，又为真理锤击所摧也。锻莫众魂终不能复行此世，玉石俱焚，涤地无类。

瑞斯戴恩往矣，尽赎愚妄之罪。自初原之所，阿玛希维设阵织网，收红山之烬而食之，知此乃锻莫之疫，必病染中界。体肤改易，本性弥坚，以此为器，无惧魍魉（ALTADOON DUNMERI）！

言语有始，先兆乃阿玛希维。吾以维威克之名，且予汝此圣经贤传。

---
