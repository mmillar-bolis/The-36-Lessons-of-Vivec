
---

<!-- Jekyll Page Links -->

<center>
<a href="../../../../../../index.html">Home</a>
&emsp;&nabla;&emsp;
<a href="../../../../../index-tes3.html">TES:III Edition</a>
&emsp;&nabla;&emsp;
<a href="../../../../../index-teso.html">TES:Online Edition</a>
&emsp;&nabla;&emsp;
<a href="../../../../../index-traditional.html">Traditional Edition</a>
&emsp;&nabla;&emsp;
<a href="../../../../../index-misc.html">Misc</a>
</center>

<!-- Markdown Body Below: -->

---

<center>
<h2><span style="font-family:SimSun">维威克的三十六课</span></h2>
</center>

## Fan Translation

> __Translator:__ 丹莫图书馆丨Anthus\
> __Homepage:__ [anthus-valentine.lofter.com][1]\
> __Date:__ 2022-08-31

[1]: https://anthus-valentine.lofter.com/post/3153c072_2b6a6f4d9

---

#### 《布道一》

彼生于灰原，育乎韦罗羲氏。韦罗羲者，既而名曰“凯莫”之族也。当是时，凯莫一族尚未与北獠争伐。阿耶姆上应圣祖多谋天尊波耶希亚，诣于飞鲊牧人之墟。晦明之物宛若星辰环绕其身，此皆如众星要旨。

阿耶姆乃携一飞鲊牧人之妻，谕之曰：

“吾乃虬面女王，三圣之母也。今，汝内怀真形，怀一‘七律之咒’——‘阿耶姆即塞特即维克’，汝须复诵此咒至秘者自现。”

既授天命，投之入海。有蟹灵来焉，挟其至珠宫贝阙，赐其鳃，变其形骸。故而，彼可诞真形以卵。其蛰于水，妊七月余。

其后，塞特来寻，谕之曰：

“吾乃发条城之王，三圣之师也。汝内乃吾之兄弟姊妹，其有言剑之秘识。汝须善养之至帝现。”

遂伸手仆现。众仆潜，如光似电，乃挟牧人之妻归于水面，置其于阿祖拉重溟之滩。女子复蛰于此八月余。其后，彼诲卵以梅法拉之秘，诲之以韦罗羲之言。更有甚者，诲之以催尼玛克之技，此禁忌也。

是夜，七魔至，每一魔均诲卵以新功法，皆可动骨以成。此七魔名唤“行动之爵”。后，第八者至，此亦魔，乃一散仙，名唤“法·努特·汉”，“功法增乘者”也。法·努特·汉曰：

“汝所待何人？”

飞鲊牧人之妻答之以帝。

散仙曰：“汝须于三月内行至因多瑞尔之地，因彼时兵将至。今吾欲归重访其殆士，彼等皆苦思败因不得解。而吾将先以之示汝。”

其后，众爵与散仙合舞于卵前，其势怖哉。卵皆习得矣。

“维克小儿且看，觅寻藏于我辈刀舞光彩背后之面相，其内业已传入冲突之道。道之纯粹放之诸方皆善。其数几何？”

世人云，其数之多，多及居古提布鲁尔仙树之鸟，唯少三克拜功耳。后维威克得更佳者，乃以此秘贻其民。

“吾以左手碎一世。” 维威克如是曰，“然，世之可胜之机在吾之右手。吾志之下唯爱也。”

言语有尽，终末乃阿玛希维。

---
