
---

<!-- Jekyll Page Links -->

<center>
<a href="../../../../../../index.html">Home</a>
&emsp;&nabla;&emsp;
<a href="../../../../../index-tes3.html">TES:III Edition</a>
&emsp;&nabla;&emsp;
<a href="../../../../../index-teso.html">TES:Online Edition</a>
&emsp;&nabla;&emsp;
<a href="../../../../../index-traditional.html">Traditional Edition</a>
&emsp;&nabla;&emsp;
<a href="../../../../../index-misc.html">Misc</a>
</center>

<!-- Markdown Body Below: -->

---

<center>
<h2><span style="font-family:SimSun">维威克的三十六课</span></h2>
</center>

## Fan Translation

> __Translator:__ 丹莫图书馆丨Anthus\
> __Homepage:__ [anthus-valentine.lofter.com][1]\
> __Date:__ 2023-03-16

[1]: https://anthus-valentine.lofter.com/post/3153c072_2b8891471

---

#### 《布道二十六》

欣喜若狂，真君遨游，去维威克城，复归非境之境。自暂居之舍，彼观中界，见诸兽之四，此兽有名，唤曰“袖珍谋党”。

红山至东，帝伞蕈菇繁茂，有凯莫名巫习而列咒，此兽匿于其间。维威克佯为平平旅者，柔肤弱体，衣衫褴褛，以便众巫寻之。若夫穆特拉，乃塑之为侏儒，质庸而能行。

此碌碌之徒既而现于东地书阁，取“袖珍谋党”之要言喂于自走僬侥。神通废，则遁逃。窃盗一二年，穆特拉腹胀不适，终裂于一巫塔奴圈之侧。“袖珍谋党”遂入众奴之口，复匿焉。

后，维威克往观之，众奴突发虚妄之言，各显神通。彼等作乱，囚笼唧唧。颂歌未半，终为禁忌秘识。连篇累牍之妖现而且饮且醉。邻境掠者亦来此世之隅，以奴语之力乱乾坤矣。

俄而巨虫现，内有一东巫。此巫至伟，可识维威克之伪，虽知战诗真君之神性，然其自视甚高，故厉声斥曰：

“三一之徒，不足与谋！愚哉，且观尔之所为！虚妄之言，累牍群妖！理智节欲之道岂因汝食不止而复全乎？实难苟同。竖子，何不与诸魔媾？”

维威克刺巫，穿其魄。

巨虫之鞍落于奴圈，众奴径自而走，狼奔豕突，喋喋不休。斑驳陆离，纷腾于地。维威克遂造一圆顶魔容而困之，防微杜渐，禁于未然。

曰：“袖珍谋党以是永葬。愿此地受咒，万魔俱损，法道不行。”

后，维威克执穆特拉之髯，离此圆顶魔之缥缈半鞠。于其界，置一戒一歌，此歌含误，非去伪不可入焉。又以半死穆特拉之拟骨为柱支帐，此帐亦垒亦理，致灾之言永囚其间。

塞特现而观其兄弟姊妹之造物。发条城之王有言：

“八之兽中，此兽惑人至甚。吾欲珍藏之，可乎？”

真君允之诫之，言永不可以释此袖珍谋党于中界。曰：

“吾行此地而匿诸密，且制穆特拉之像以防不智之辈。于此穹顶之下，时之怪力乱神不复为人也。”

言语有尽，终末乃阿玛希维。

---
