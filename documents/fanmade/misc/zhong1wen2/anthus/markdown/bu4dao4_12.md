
---

<!-- Jekyll Page Links -->

<center>
<a href="../../../../../../index.html">Home</a>
&emsp;&nabla;&emsp;
<a href="../../../../../index-tes3.html">TES:III Edition</a>
&emsp;&nabla;&emsp;
<a href="../../../../../index-teso.html">TES:Online Edition</a>
&emsp;&nabla;&emsp;
<a href="../../../../../index-traditional.html">Traditional Edition</a>
&emsp;&nabla;&emsp;
<a href="../../../../../index-misc.html">Misc</a>
</center>

<!-- Markdown Body Below: -->

---

<center>
<h2><span style="font-family:SimSun">维威克的三十六课</span></h2>
</center>

## Fan Translation

> __Translator:__ 丹莫图书馆丨Anthus\
> __Homepage:__ [anthus-valentine.lofter.com][1]\
> __Date:__ 2022-12-27

[1]: https://anthus-valentine.lofter.com/post/3153c072_2b7b03f60

---

#### 《布道十二》

王道箴言字字珠玑，引王者深思。当是时，维威克入乎哀城，见阿耶姆与一双伉俪相伴。塞特复裂，分身理事。寻，维威克跃至其民，往观其类，未得弗知之秘。遂留若干己物，以不虚此行。

后，维威克自韦罗羲之都去，游于灰原。觅一不毛之地以习其为巨之法。土深齐腰，乃变其足之疏密，轻于神物，故可不沉。此时，有魔现焉，是为乱族一隅，乃火石天尊莫拉克·巴尔是也。

维威克观此强取豪夺、奴役万物之王，曰：

“君不入我辈甚美。”

战诗真君双足虽坚而尤可破也，故巴尔可碎其足，继而召左右断其踝。初原处有火起，如网来，缚于真君之身，真君任其燃之。

维威克有言：“若欲成婚，吾愿先行其仪。”

是故，巴尔复召其举足之卒，着彼等备筵。茫茫荒野，石榴生、穹庐起。有韦罗羲潜修之众来焉，且泣且诵足上之经，以至经文皆湿。

维威克曰：“君与吾倘有爱，则须化繁为简。吾有要务，须建言王者，以锻莫众大方士兴风作浪也。君可断而据吾首于一时。”

巴尔起，出六臂，以示其能。诱惑之符咒正反皆饰于其上。此咒饰于他世之皇历，此世不可见也。开口之时，喷唾乃成交合诸怪。

巴尔问曰：“此物何往？”

维威克对曰：“悉已禀君。吾命当为凡王之师也。”复以地骨之语曰：“吾乃器，乃为革之手所用（AE ALTADOON GHARTOK PADHOME）。”

既闻神语，强夺之魔复加一言：“奇姆（CHIM）”，此王道秘律也。

是日，维威克自魔处尽得所需，故而妻之。当是时也，巴尔据其首为己有，责其自证其爱。

维威克乃作二诗以示其诚，然，唯一者为人共知：

璆琳制发，不知所需。

倘可定数，重溟成双。

黄泉漫漫，如经如卷。

心真意诚，方作名篇。

巧舌如簧，吾口善诳。

诸罪脱解，一齿足矣。

维威克与巴尔有子女千万。其至强者，以地骨力言为名：古迦哞茄赫唵摩（GULGA MOR JIL HYAET AE HOOM）。

言语有尽，终末乃阿玛希维。

---
