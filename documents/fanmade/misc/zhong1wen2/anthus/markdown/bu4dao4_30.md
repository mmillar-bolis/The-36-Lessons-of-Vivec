
---

<!-- Jekyll Page Links -->

<center>
<a href="../../../../../../index.html">Home</a>
&emsp;&nabla;&emsp;
<a href="../../../../../index-tes3.html">TES:III Edition</a>
&emsp;&nabla;&emsp;
<a href="../../../../../index-teso.html">TES:Online Edition</a>
&emsp;&nabla;&emsp;
<a href="../../../../../index-traditional.html">Traditional Edition</a>
&emsp;&nabla;&emsp;
<a href="../../../../../index-misc.html">Misc</a>
</center>

<!-- Markdown Body Below: -->

---

<center>
<h2><span style="font-family:SimSun">维威克的三十六课</span></h2>
</center>

## Fan Translation

> __Translator:__ 丹莫图书馆丨Anthus\
> __Homepage:__ [anthus-valentine.lofter.com][1]\
> __Date:__ 2023-03-30

[1]: https://anthus-valentine.lofter.com/post/3153c072_2b8a0e9b3

---

#### 《布道三十》

众士潜修，真君遨游。去数室，复归非境之境。自暂居之舍，彼观中界，见诸兽之六，此兽有名，唤曰“城之面”。维威克寻之而不得，甚恼，忍而不发，入乎哀伤之城。一修道者僭越问道，真君诛之。

王者尼瑞瓦睹之，问曰：“尊主，何以为此？潜修之众，所期不过君之教诲，所为乃使君之庙堂弥坚。”

维威克曰：“恨人不知吾也。”

王者颔首，归而复进学业。

此“城之面”何以避其父母也：彼生而得名“哈-诺陀”，乃朴素权欲，亦秘传筚篥埙篪之要，易而与缩繁为精之调相适，可与之共振。彼于邨生根芽，衍生息，乃自乡人心智觅一神隐占星之法，是为化民成俗之星图。笙磬同音，欣喜忘形，目眩头晕。侧行至于邻境，增长不止，而不为人知。胜于音者，彼因不朽新情而栗，乃纳中界尚存已知之情三十有余。是故变焉，思乡之情至深，掠者夺之。

一掠者有言：“若夫孤者，惟狂可使之生新情。此物不存矣。今为我辈所有。”

维威克之城显圣，光照诸域，掠者睨见而觊觎。以彼等未尝建其都也。

曰：“但为此故，维克之嗣潜入吾域，为我等贪念所引，匿于亏损之间。我辈将立浮屠于其面，亦塔亦冀。”

光阴如梭，弹指积年。方今瑞斯戴恩，锻莫众大方士筑而有物，似维威克，亦类掠者之新哈-诺陀。尼瑞瓦与其之一军战，敌跋扈自恣，愚言不休。后，王者得阿耶姆孤者军所助，灭之。往而赠捷于维威克，见其主乃为“城之面”所攻。兽曰：

“我辈欲代汝城，代维克之名与维克之实。我辈自圣地来，圣地满情，诸情异乎寻常，吾民有情，尽死于斯。来而有二的，留止为其一。一者，使汝正我辈文明之误；二者，恃武正汝等之误。以为其二者易如反掌。”

维威克闻言而叹。曰：

“吾之所向，汝可代也。吾已倦矣，虽吾久欲杀汝。瑞斯戴恩有恙，吾无暇他顾，岂可复因未知之事浮想？来，且取此城。”

言罢，触“城之面”之塔冀，乃正众掠者之误。

“再取此物。”

言罢，以德道之刃穿“城之面”之心。所谓“德道之刃”，亦名“主宰生死之兵（RKHT AI AE ALTADOON AI）”，礼尚往来之匕也。

言语有尽，终末乃阿玛希维。

---
