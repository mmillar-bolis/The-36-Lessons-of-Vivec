
---

<!-- Jekyll Page Links -->

<center>
<a href="../../../../../../index.html">Home</a>
&emsp;&nabla;&emsp;
<a href="../../../../../index-tes3.html">TES:III Edition</a>
&emsp;&nabla;&emsp;
<a href="../../../../../index-teso.html">TES:Online Edition</a>
&emsp;&nabla;&emsp;
<a href="../../../../../index-traditional.html">Traditional Edition</a>
&emsp;&nabla;&emsp;
<a href="../../../../../index-misc.html">Misc</a>
</center>

<!-- Markdown Body Below: -->

---

<center>
<h2><span style="font-family:SimSun">维威克的三十六课</span></h2>
</center>

## Fan Translation

> __Translator:__ 丹莫图书馆丨Anthus\
> __Homepage:__ [anthus-valentine.lofter.com][1]\
> __Date:__ 2022-09-06

[1]: https://anthus-valentine.lofter.com/post/3153c072_2b6b6b84d

---

#### 《布道三》

飞鲊牧人之妻往寻因多瑞尔之地，以盲而入歧途。适入一穴，此穴乃锻莫一戍地也。锻莫探而窥见其卵，遂执其妇，缚之，送至地下幽幽之所。

牧人之妻闻一人言：“依妇之形制一拟像，遣其拟像至于地上。因其有物类我辈之物，故，韦罗羲氏必觊觎之而觉其远去也。”

昏冥之中，牧人之妻觉有巨刃试剖之。诸刃虽利而无用，锻莫遂取声构之器攻之。此器虽坚而无用，锻莫遂引火焚之。然，诸法皆无用，维威克之卵仍安于妇腹。

一锻莫言：“俱无用，须行他法。”

维威克觉母惧，安抚之，曰：

“吾有圣火，使之噬汝。\
吾当以帕多梅\
之变制一秘门，\
至波耶希亚之所，\
吾可安之。”

此古之祷文使母笑焉，母遂始潜寐。后，锻莫众侍灵携一棱角之丸归。彼等以此丸切之，母未觉，静而死。是故，锻莫终可取母腹中之卵，置于琉璃之中以进学之。疑虏卵者，维威克据理论爱，此锻莫莫知之情也。

卵曰：“人有七情六欲，爱存于其中，亦超然于外。爱者，可使人行风流韵事，云雨之后，亦可如薪柴，使人生无名业火，是为限也，憾哉。惟情深伉俪方可解此谜焉。爱需言说，亦可不言自明。凡此种种，终可化为奉献，是为兼爱无差。其间，百合自生，有琴瑟和鸣之合，有肝胆相照之合，虽生而不易，然坚不可破。凡此诸合，爱供其炁，若可估量，其数十三。此十三者皆从人伦中来。纵观举世芸芸，其价几何？可堪何用？有争也。”

锻莫一族默闻言而愠，欲寻他所以自容。乃使众侍灵取卵自穴出，置于维威克母之拟像中。

一锻莫曰：“我等锻莫与丐无异，但求韦罗羲氏所有之物耳。于此世及已知八界，无论奈恩、洛克汗、勒克赫特、桑德、凯恩特、阿卡特、玛拉及朱纳尔，其终将为我辈之未也。”

厄灾之密在此经中。

言语有尽，终末乃阿玛希维。

---
