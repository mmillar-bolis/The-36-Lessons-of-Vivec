
---

<!-- Jekyll Page Links -->

<center>
<a href="../../../../../../index.html">Home</a>
&emsp;&nabla;&emsp;
<a href="../../../../../index-tes3.html">TES:III Edition</a>
&emsp;&nabla;&emsp;
<a href="../../../../../index-teso.html">TES:Online Edition</a>
&emsp;&nabla;&emsp;
<a href="../../../../../index-traditional.html">Traditional Edition</a>
&emsp;&nabla;&emsp;
<a href="../../../../../index-misc.html">Misc</a>
</center>

<!-- Markdown Body Below: -->

---

<center>
<h2><span style="font-family:SimSun">维威克的三十六课</span></h2>
</center>

## Fan Translation

> __Translator:__ 丹莫图书馆丨Anthus\
> __Homepage:__ [anthus-valentine.lofter.com][1]\
> __Date:__ 2023-03-12

[1]: https://anthus-valentine.lofter.com/post/3153c072_2b883b228

---

#### 《布道二十五》

此城之经也：

“太初洪荒，神光皓皓，凝而不化，以为凡城。吾城如是，他城如是。

“而后，光渐暗澹，天使自现。此韦罗羲之圣，鲜艳夺目而貌狰狞。真形天成，未经巧思匠心，是为魔相维克（VEHK）。鹄面鸟象，白森森而美如冠玉。筋骨若禽，肤痛而展其上，吹弹可破。又有群蛇被羽，环绕双臂。翼舒于后，羽梢赤黄似日下之刃。缕缕火发沉浮摇曳，若水月泡影，融于宝光，聚顶成晕，色如凝脂。此真君威仪，毋庸置疑，葵藿向日，此情何堪？”

“此乃神之城也，与众皆不同。异邦成城者，使其民怠惰而死于安乐，行至东之星伤地以敬吾。维威克之城在上，北人之都，虽覆永世坚冰亦俯首。此城为吾，吾即此城。

“街巷自思自省，奔而穿穴输血。吾已重塑吾身。路引夺目，缘吾悬臂，目之所及，速成内海。万民匍匐，满吾之身，聚观吾起，吾类欢愉之器，法天象地。吾乃城，吾脊即吾城之要道。经脉为巷，贸易其间，商贾往来，肩摩毂击。尻舆神马，遨游徜徉，添吾光彩。宫观庙庵立于骨间，吾将永戴之为冠。且行而过神之唇焉。

“众望所归，新门洞开，天生圣人，高掌远跖。且铸此邦新币，面为吾面，背为吾身，亦吾之城。市井熙攘，人皆喜以‘吾’易物，往来不绝。又有稚子噪喧，或嬉闹，或相讥，或消遣，或求告。凡此种种，助吾得道，超然不朽，若拾一芥。新牖启，皆成吾目，吾以之谛视，速成一虫，有目百万，梦焉。

“烽烟起，吹角连营，号声牟牟如囚牛负轭曳蹄而行。离经叛道之徒跪而尽灭于圩。吾若洪水，浩浩乎滔天，荡荡乎突入群山，房舍如疹拔地起，吾忍而不搔。众室跃跃欲猎，此欲何解？唯有诸城。

“举明灯，照吾穴。万千烛台承吾之名，一而再，再而三，此封禁之名、咒告之名、司祭之名、神城之名不可胜数。吾借万千烛台以蜡，使此名万物之名满诸隅，使轮行而环绕不绝。江河自流，淙淙乎伴唏笑跫音，又有床第之声、买卖之声、盗寻之声。凡与吾同行之辈，皆无需虑也。此奥比斯万花争艳之计。此赛伊克之诺：卵、像、人、神、城、国。吾事万物，万物事吾。金丝绳弦，砂浆灰泥，合而成吾之身。天产之圣，世无先例，宇内无我，吾即范式。”

言语有尽，终末乃阿玛希维。

---
