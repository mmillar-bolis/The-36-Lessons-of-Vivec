
---

<!-- Jekyll Page Links -->

<center>
<a href="../../../../../../index.html">Home</a>
&emsp;&nabla;&emsp;
<a href="../../../../../index-tes3.html">TES:III Edition</a>
&emsp;&nabla;&emsp;
<a href="../../../../../index-teso.html">TES:Online Edition</a>
&emsp;&nabla;&emsp;
<a href="../../../../../index-traditional.html">Traditional Edition</a>
&emsp;&nabla;&emsp;
<a href="../../../../../index-misc.html">Misc</a>
</center>

<!-- Markdown Body Below: -->

---

<center>
<h2><span style="font-family:SimSun">维威克的三十六课</span></h2>
</center>

## Fan Translation

> __Translator:__ 丹莫图书馆丨Anthus\
> __Homepage:__ [anthus-valentine.lofter.com][1]\
> __Date:__ 2022-12-01

[1]: https://anthus-valentine.lofter.com/post/3153c072_2b76ec2a7

---

#### 《布道十》

汝既知维威克之十经矣，金玉良言藏于王者之侧，存于战之余波。

卫道者当扬左手而召，张五指，其掌为空，以示其毋需兵也。敌辄隐隐而至，故，卫道者恒遁形也，更有甚者，匿于诸敌之皮相。

是故，“国之睑内须满《三十六经》，然国之目当观世。”听闻此言，王者茫然不解，尚需吾以醍醐灌其顶也。

至理真言，习之可治国。然，欲绝知世间奥义，尤须躬行。为王者当如剑，剑者，杀人器也，嘶嘶破风，可草草定人生死。逝者如斯，贪恋过客何益？寸阴是惜，顺势而为，方可大成。

维威克谓于王者，须谨记波耶希亚之言：

始创世者，圣之蛣蜣，我等起誓：蒙恩方得此世，我辈感激涕零。虽垣颓址废，然一尘一泥皆为我辈所惜，终成袍氅，我辈衣之，经霜傲雪。未及得见，乃为尔等诸祖所叛矣。苍叟马格努斯徒有妄言，此言不可动迂者，以彼等固步自封，常知足而无欲也。塔之须臾，治罪曲赦，若非君睑下真知之焰，此为何？

吾诫食催尼玛克之人，尔等须变尔辈之皮相。化淤青之色入尔等之金肤。尔等当如尔雠之所为，分而治族，提纲挈领，效世轮之形制尔辈之科律。乱族之台高筑，皆始于垒土，尔等亦当如桩角诸魔，为梁、为砖、为瓦。然，尔等实不可有隙，以西帝希特常在也。不孝、不悌、不忠、不信，虽如一砾亦可碎全。同室操戈危于仇敌之害。

我辈之道不同，雷霆之所击，无不摧折者，万钧之所压，无不糜灭者。西帝希特乃一切真族之始，分合无定，诸族生而拒迟滞之状与怠惰之奴也。计里画方，难写我辈之万化，且变尔等之所好，弃旧如碎矫饰之舆图。奋进，行动如斯。昏昏伪父，岂可使人昭昭？且亟起而抗之。隅中众母，惟泣琉璃与雨，岂能使人明道？且亟起而拒之。不变之物无所求，既无所求，是为无物，恰如尔等受制于恒瑕八者。

维威克乃诫，言王者须谨记维威克所述。须知：

西帝希特今犹在，

行于天穹磷光镜。

溺之笑之隐隐现，

断续愿解一切惑。

万物身死念为水，

世人遗忘入沧溟。

为碑为史不曾失，

安乐自封必有祸。

言语有尽，终末乃阿玛希维。

---
