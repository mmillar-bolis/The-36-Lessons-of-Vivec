
---

<!-- Jekyll Page Links -->

<center>
<a href="../../../../../../index.html">Home</a>
&emsp;&nabla;&emsp;
<a href="../../../../../index-tes3.html">TES:III Edition</a>
&emsp;&nabla;&emsp;
<a href="../../../../../index-teso.html">TES:Online Edition</a>
&emsp;&nabla;&emsp;
<a href="../../../../../index-traditional.html">Traditional Edition</a>
&emsp;&nabla;&emsp;
<a href="../../../../../index-misc.html">Misc</a>
</center>

<!-- Markdown Body Below: -->

---

<center>
<h2><span style="font-family:SimSun">维威克的三十六课</span></h2>
</center>

## Fan Translation

> __Translator:__ 丹莫图书馆丨Anthus\
> __Homepage:__ [anthus-valentine.lofter.com][1]\
> __Date:__ 2023-02-13

[1]: https://anthus-valentine.lofter.com/post/3153c072_2b84d8167

---

#### 《布道二十》

一兽实为二，诞而复诞，恰如其父母维威克也。脱穆特拉之罚者有八，八者之中，彼虽非至强，然其行使人忧甚。彼名唤“月轴”，穑天地造化之瑕。人言其集弊一而再，再之所得常为俗成之律，辄致乱，百业终凋敝焉。其貌何如？多面而无曲也。

且寻月轴，往而无危，然世人皆知矛不可伤其身也，是故，维威克不得已而引未有之剑以对之。针锋未投，真君问之曰：

“汝安能不为矛所伤？”

月轴对之曰：“吾有天性双重，千变万化。实由诸直线为之，虽无一线可久存焉。以此武断之法，吾可视一切真相若无睹。”

幸哉，未有之剑曲而非直，故可斫入月轴，日出之前，其身多伤而血。维威克未即杀之，是故，造化之弊皆遗于其内，而不可复归其位也。真君追之，俄而再得其所，终可杀之。

维威克为巨，以此骇人之形升腾而起。伸手于西，曳出一峡，持之若角。展臂于东，啖妖犬若干。吹魂过峡，神嚎鬼哭，无不类妇亟欲求子而不得之声。维威克曰：

“且使此物降于汝身。”月轴遂为窃魂之曲折所缚。裹兽如脂，兽虽有天性二重，终动弹不得。

真君复言：“今汝解耳。” 继而引穆特拉穿其子。众直线无可变化，归于静滞，月轴故而碎也。

月轴之线乃为韦罗羲哲者所集，携入诸穴。于彼，维威克诲人经年，众贤习而以其子之线为神轮之辐。此婆娑太学之首诞也。曩者，每遇真知之焰，诸贤止隔靴搔痒，意不透澈也。

谛视众人，见门生之首试以转轮，真君有言：

“寰宇如卵，固有多重。光界为壳，内含湮灭。卵白之内，又含梦达思之境。于此壳、白、黄三重界，魂飞魄散又起而再燃，活如吾之名也。于此院，汝等可得一登天之道，山形如剑，鲁莽灭裂。锋锐如斯，不能不低声细语，以免见血于舌，以其象失其本义，若国不可过久也。

“此剑与为政不同。

“且观吾子，诸线可敬。今，彼乃为细琢，成星之智，化肢为辐，等长于心。其解非以吾之愿乎？必无二法也。且思其理，吾之存乃现五綮，如卵多重之寰宇。改律登天，吾自可万化无穷。此乃一思可破轮辐规矩；此乃一计可飞升也。”

言语有尽，终末乃阿玛希维。

---
