
---

<!-- Jekyll Page Links -->

<center>
<a href="../../../../../../index.html">Home</a>
&emsp;&nabla;&emsp;
<a href="../../../../../index-tes3.html">TES:III Edition</a>
&emsp;&nabla;&emsp;
<a href="../../../../../index-teso.html">TES:Online Edition</a>
&emsp;&nabla;&emsp;
<a href="../../../../../index-traditional.html">Traditional Edition</a>
&emsp;&nabla;&emsp;
<a href="../../../../../index-misc.html">Misc</a>
</center>

<!-- Markdown Body Below: -->

---

<center>
<h2><span style="font-family:SimSun">维威克的三十六课</span></h2>
</center>

## Fan Translation

> __Translator:__ 丹莫图书馆丨Anthus\
> __Homepage:__ [anthus-valentine.lofter.com][1]\
> __Date:__ 2023-04-19

[1]: https://anthus-valentine.lofter.com/post/3153c072_2b8c5d312

---

#### 《布道三十三》

维威克兀坐礼拜之堂，沉思良久而作明光千锤之经。后，真君离此伪思圣殿，复归非境之境。自暂居之舍，彼观中界，见诸兽之七，此兽有名，唤曰“诳岩”。

“诳岩”者，生于维威克诸穴之其二。遥想当年，石榴筵席杯盘狼藉，有公会为今人所遗者清宫除道，会众得而逐之。条狼氏不以之为兽，不料“诳岩”脱其手，升于天。

兽曰：“吾生而有金智，有移山跨海之力，固当永列仙班！以此经天纬地之能，吾受邀而入隐匿天邑！”

“诳岩”之所谓乃鳞毯也，是为十三非星之星所成之蛇宿。兽极尽愚妄，竟与缺坏之魂论道。需知世人所祀虽各不同，凡有其宗必有此魂。魂曰：

“倘与吾相随百年，则予汝一力，此力之强，众神皆不能违。”

然百年之前，维威克方寻“诳岩”，觅而得之。

维威克曰：“石者，暗昧如斯。匿于鳞毯，不过刻舟求剑耳。奇货可居，岂拱手相授？唯治世诸王可得也。”

故遣王者登天，教其以定名之斧削“诳岩”而碎之。尼瑞瓦与盗宿之南极星、武宿之北极星及其极星之三讲，免动干戈。此诸星止存于天外，为东君马格努斯之徒所掌。三星允之，故王者可游于彼等所治之域，又授其朱目，使其可寻“诳岩”于天国秘所。

王者不期而初遇缺坏之魂，魂告之曰，所在不正，明珠暗投。王者问曰：“汝吾孰误？”言二者皆误也。俄而有论，所言他者，此经未载。

然“诳岩”乘间抵隙，起而攻城、神以“维威克”为名者。有三玄衣卫士促其疾行，虽彼等不欲与中界之主为敌焉。

彗星遂自霄汉之穴陨坠，似地府奔火，裂天成道。神城市人，远近俱见，皆惊呼不止。真君抬手，石寒僵而悬于城上。既则引穆特拉刺而穿之。

（今人不穿次孔，此禁忌也。）

后，尼瑞瓦归，观其主城上之冻星，问维威克愿除之否。

真君曰：“王者愚哉，倘有所愿，吾自可除之。且止其于彼，彰其毁城灭地之欲而教人自危。此城之民固当爱吾，此爱若失，则保城民不灭之力尽散。”

尼瑞瓦曰：“爱者，唯存君志之下。”

维威克笑焉，告王者，彼为使矣，可布真理。

言语有尽，终末乃阿玛希维。

---
