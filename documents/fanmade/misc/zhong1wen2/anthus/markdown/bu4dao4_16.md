
---

<!-- Jekyll Page Links -->

<center>
<a href="../../../../../../index.html">Home</a>
&emsp;&nabla;&emsp;
<a href="../../../../../index-tes3.html">TES:III Edition</a>
&emsp;&nabla;&emsp;
<a href="../../../../../index-teso.html">TES:Online Edition</a>
&emsp;&nabla;&emsp;
<a href="../../../../../index-traditional.html">Traditional Edition</a>
&emsp;&nabla;&emsp;
<a href="../../../../../index-misc.html">Misc</a>
</center>

<!-- Markdown Body Below: -->

---

<center>
<h2><span style="font-family:SimSun">维威克的三十六课</span></h2>
</center>

## Fan Translation

> __Translator:__ 丹莫图书馆丨Anthus\
> __Homepage:__ [anthus-valentine.lofter.com][1]\
> __Date:__ 2023-01-14

[1]: https://anthus-valentine.lofter.com/post/3153c072_2b7ebd94c

---

#### 《布道十六》

王者逡巡哀城，苦思所习之戒。钩章棘句，肯綮难寻。既不能融会贯通，自知此一危也。故而往寻维威克，彼乃其主，乃其师，乃韦罗羲真象之荣光。遍寻误思之堂，终见之。当是时也，机关诸刃方剪维威克之发。有一丐者之王携机杼，织发为图。战诗真君未曾为稚，且生而不灭，故此图不完也。

尼瑞瓦曰：“尊主缘何削发？”

维威克曰：“六根清净以容真焰。”

乃见维威克面有愠色，虽非以将来之新力。战诗真君金光熠熠，亦炼其水之面不止，此嵩生岳降之前，其学于蟹灵也。

尼瑞瓦曰：“以此可使君避焰乎？”

维威克曰：“以此吾可去伪见真也。于此误思之堂、湮灭之坛，其与吾之所在皆可使吾之所见不止于吾秘也。水之面不谰言。其出于海，海碌碌而不能思，更毋论诳。流水以其动而似真也。”

尼瑞瓦曰：“吾之所惧，乃不得甚解也。”

维威克曰：“既自以暴力登天。”

王者遂自兰锜取一斧，附其魔而名之，至于双月之其一，以平其心。

于彼处，尼瑞瓦乃为月坑集议之臣所迎。众臣皆知其衔，憎其存，以尼瑞瓦将为地王，而此地乃月之域也。遂成一迷阵困之。

彼等有言：“世之王冠与柄，月皆不以为然。下界列国诸王，无论狮、蟒、算学士，皆不足道。徙者为古国，知足而自封，我辈恰似彼等之冢。天命由我，故世之王与后皆非我辈之所需。今汝现焉，恰如日之所为，窃他者之思为宝，不知率性而为。我辈不泣不悲。逆天改命如有定数也，必有所成。汝一介凡王至此，实不过余赘耳。”

是故，尼瑞瓦劈而碎冢之众魂不止，至力竭。彼等之集议不可定新律矣。

尼瑞瓦曰：“吾非暴死之奴也。”

夫月坑集议之众，存于王者斧下者寡。

一存者曰：“据为己有非奇事，未革故，亦未鼎新。万物固以自然。不得真知，何以成贤？奉命而为，岂能称雄？汝既无立新之欲，何堪命数之重？我辈乃冢而非棺。须知二者之异。汝但掘多冢，然无魂居之。所谓‘非奴’，岂非空谈？汝之要义，不过按部就班。为地王而终为地所判，如登大宝而不知所然。复伤我等，汝必一无所得，唯见我辈死者之不存耳。”

言语有尽，终末乃阿玛希维。

---
