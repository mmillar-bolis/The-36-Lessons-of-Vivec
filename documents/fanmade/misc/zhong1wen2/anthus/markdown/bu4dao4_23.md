
---

<!-- Jekyll Page Links -->

<center>
<a href="../../../../../../index.html">Home</a>
&emsp;&nabla;&emsp;
<a href="../../../../../index-tes3.html">TES:III Edition</a>
&emsp;&nabla;&emsp;
<a href="../../../../../index-teso.html">TES:Online Edition</a>
&emsp;&nabla;&emsp;
<a href="../../../../../index-traditional.html">Traditional Edition</a>
&emsp;&nabla;&emsp;
<a href="../../../../../index-misc.html">Misc</a>
</center>

<!-- Markdown Body Below: -->

---

<center>
<h2><span style="font-family:SimSun">维威克的三十六课</span></h2>
</center>

## Fan Translation

> __Translator:__ 丹莫图书馆丨Anthus\
> __Homepage:__ [anthus-valentine.lofter.com][1]\
> __Date:__ 2023-02-24

[1]: https://anthus-valentine.lofter.com/post/3153c072_2b862b32d

---

#### 《布道二十三》

此剑之经也，箴言其一：

“剑者，可待之如珍馐，是为诸象之集，并合而成丹青焉。仗剑半世，汝可得其所哉。千朝万代，无外如是。”

箴言其二：

“半世功成，宝剑归鞘，参省乎己，方知吾道之要旨。慧眼已具矣。且欢欣如吾之臣民与国。为汝鸠工庀材，建众剑之城，吾之所谓乃律也，化民成俗，削其废坏。”

箴言其三：

“倘吾披甲，吾之所至，处子必焚其衣。彼等匍匐而来，类香客而血不止。魑魅魍魉尽去，死而无踪。倘汝欲戮而以为记念，以示汝之存，且随吾而行。阿玛希维无量，吾即阿玛希维。‘吾乃可用之器（AE ALTADOON）’，兵律之其三。”

箴言其四：

“自省之士不倦。动则杀伐四方，静可复力如故。”

箴言其五：

“所谓天性，非鸟之惊弓也，乃微微神迹遗于凡人之内。吾赐福而定何士可现焉。勿求时运。事吾可胜也。”

箴言其六：

“世间常道，爱之徒劳，此乃怠惰之行，显而易见。神由飞鲊牧人之妻所生，此仁脱爱而陨堕也。”

箴言其七：

“创世之论，汝之仇雠所立，如桎梏枷锁缚人万世，真剑可断之。吾尝历劫，如囚为逐。污泥秽土，妍雅自生，且以吾为夭夭之园。余者皆如蒿莱未修。”

箴言其八：

“吾予汝一古道，砥名励节以登天，此六道之其二。此道如剑，非智广志坚、攻无不取之士能舞也。然，夫天命之人止以一梃可激日。”

言语有尽，终末乃阿玛希维。

---
