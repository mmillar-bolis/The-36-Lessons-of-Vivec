
---

<!-- Jekyll Page Links -->

<center>
<a href="../../../../../../index.html">Home</a>
&emsp;&nabla;&emsp;
<a href="../../../../../index-tes3.html">TES:III Edition</a>
&emsp;&nabla;&emsp;
<a href="../../../../../index-teso.html">TES:Online Edition</a>
&emsp;&nabla;&emsp;
<a href="../../../../../index-traditional.html">Traditional Edition</a>
&emsp;&nabla;&emsp;
<a href="../../../../../index-misc.html">Misc</a>
</center>

<!-- Markdown Body Below: -->

---

<center>
<h2><span style="font-family:SimSun">维威克的三十六课</span></h2>
</center>

## Fan Translation

> __Translator:__ 丹莫图书馆丨Anthus\
> __Homepage:__ [anthus-valentine.lofter.com][1]\
> __Date:__ 2023-02-21

[1]: https://anthus-valentine.lofter.com/post/3153c072_2b85d94c3

---

#### 《布道二十二》

一兽既除，真君遨游，去婆娑太学，复归非境之境。自暂居之舍，彼观中界，见诸兽之二，此兽有名，唤曰“宝木剑”。需知石榴宴后多年，此兽乃为韦罗羲黎庶诸族所习，以为蒙学之调。众族宣其力，皆言：

“宝木剑，智慧之碎金、伟绩之屑玉！用之者可自知哉！”

战诗真君现于摩拉族之祖龛，王戴冠佩玫者乃一英豪，尝拒北魔。维威克会其骨，曰：

“拾荒之丐，觅缊袍敝衣可御寒，岂求绫罗披帛？鳞介虫豸，食糜溃馁败即自足，何以见微知著？所谓圆满至福之古道，唯嘤嘤泣者所奉也。吾尝婚而得子，今，命尔等引无益之物还归。倘自愿献之，则神念之域可居，吾必不尽除尔等。以汝血有玉叶金枝为名巫者，吾姊阿耶姆好之。彼有晦智，吾欲屈尊求教。”

骨行者自墙出，颔有三石，此古法神通也。三石其一乃蛋白石，色如蛋白。见王浮空，行者躬身，曰：

“宝木剑断不可离吾室也。蒙黑手天尊垂怜，尝言交易之事，此约既定，我等莫敢不从。”

维威克噷其一石，曰：

“类兽之形，粗鄙行者，化归忆念，水淹明灯。灭。”

维威克噷其二石，曰：

“桀骜所余，旋即消弭。吾之皮相，无可作保，皮相之下，无可索求。寰宇诸界，吾永为主。灭。”

维威克噷其蛋白石，曰：

“百解去，急急如律令。”

既而退避，至于隐匿之所，寻莫拉格帮玄青众母，妻之，使彼怀忠。彼等丹心可鉴，欲火难平，遂化而为众黑后，与一百杀生之子、一千杀生之臂、百千杀生之手啸而同享杀生之乐，于巷、于宫、于坊、于市、于隐匿之堂，群情鼎沸，推推搡搡，快意杀伐。是为拉希姆族地之谋也。所谓神念，漫无止境，是故时可非线，谋之终者似碧波涟漪，起起伏伏。然，忤逆之辈虽命数有别，卒殊途同归。有吞刃而亡者，有抱怨身殃者，有溺毙于精者，此真神圣举，奸而除之焉。

刺客之王得宝木剑呈于维威克，禀之曰：

“尊主明鉴，摩拉族首今亦爱君。吾置其于大衮之隅也。灼其双目而祈，以祭孽障。鸟塞其口，超生不得。”

言语有尽，终末乃阿玛希维。

---
